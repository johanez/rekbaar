<rss xmlns:atom="http://www.w3.org/2005/Atom" version="2.0">
<channel>
<atom:link href="http://192.168.1.173:8000/rss.xml" rel="self" type="application/rss+xml"/>
<title>Rekbaar</title>
<link>http://192.168.1.173:8000</link>
<description>Hoi! Ik ben Ottilia. Op Rekbaar schrijf ik over hoe ik leer met mijn gewrichtsklachten om te gaan. Met mijn verhaal hoop ik anderen te inspireren om zichzelf te accepteren en hun eigen weg te gaan.</description>
<lastBuildDate>Sat, 30 Jan 2021 17:43:39 +0100</lastBuildDate>
<item>
<title>Ieder z’n beperking</title>
<link>http://192.168.1.173:8000/ieder-z%E2%80%99n-beperking</link>
<description>
<p>Iedereen heeft zijn eigen beperkingen. Ik zou bijvoorbeeld graag beter gitaar willen leren spelen. Maar vanwege mijn polsklachten kan ik niet vaak oefenen, en lukt het me niet goed met de grepen. Balen. Maar, bedacht ik me, dat is eigenlijk niet echt anders dan bij anderen. Mijn beperking is fysiek en heel duidelijk aanwezig, maar een ander heeft misschien niet het doorzettingsvermogen om gitaar te leren spelen en haakt af vanwege gebrek aan zelfvertrouwen. Een ander mist weer het gevoel voor ritme of toon, of ontbeert de motorische vaardigheden. Zo heeft ieder zijn eigen gebrek, en we moeten er allemaal mee leren dealen.</p>
<p>We kunnen, zoals zovelen doen, proberen ze niet te zien. Ervoor wegduiken, ze proberen te maskeren of compenseren door in andere dingen uit te blinken of zelfs foutloos proberen te zijn. In feite schamen we ons omdat we iets niet kunnen. Maar wat je ontwijkt, daar kun je ook niet te groeien.</p>
<p>We hebben de neiging om ons falen, ons beperkingen, weg te moffelen, niet te durven zien en niet te durven tonen. In plaats daarvan kunnen we ze ook als kracht leren inzetten, als we onze ideeën over wie we zouden moeten zijn en wat we zouden moeten kunnen durven loslaten. Over dat proces gaat deze blog.</p>
<p>We zijn allemaal op zovele vlakken beperkt. Je bent niet de enige. Ik ben niet de enige.</p>
<h3>Vragen aan jou</h3>
<ul>
<li>Er zijn zoveel manieren waarop we beperkt kunnen zijn: fysiek, sociaal, emotioneel, psychisch, cognitief, etc. Wat – vind jij – zijn jouw beperkingen? Zullen vrienden of kennissen het daarmee eens zijn? (Vraag het eens.)</li>
<li>FHoe ga je met die beperking om?</li>
<li>Heb je persoonlijke doelen die je niet of moeilijk kunt bereiken door je beperking? Waarom wil je dat doel bereiken, wat is de behoefte die er onder ligt? Kun je het op een andere manier bereiken?</li>
</ul>
</description>
<pubDate>Sat, 30 Jan 2021 15:48:37 +0100</pubDate>
<guid isPermaLink="false">c652b3275185b72038dadfd42c7eba17</guid>
</item>
<item>
<title>Laat je door je angsten niet weerhouden</title>
<link>http://192.168.1.173:8000/laat-je-door-je-angsten-niet-weerhouden</link>
<description>
<p class="text-center">‘Laat je door je angsten niet weerhouden om je dromen waar te maken’, schreef ik op de eerste bladzijde van mijn reisdagboek. Daar zat ik; in de trein, backpack naast me. Ik was 23 en begon aan een reis naar het Oosten in mijn eentje. Ik had er zin in. Er was alleen één probleem: ik kon amper lopen. </p>
<aside> "Hoe moet dat?” vroeg ik me af. Het is wel erg lastig om niet te kunnen lopen als je reist, en dan ook nog eens alleen.</aside>
<p>Toen mijn situatie enkele maanden voor aanvang van de reis verslechterde werd ik wel even bang. “Hoe moet dat?” vroeg ik me af. Het is wel erg lastig om niet te kunnen lopen als je reist – met weinig geld, telkens in onbekende situaties, en dan ook nog eens alleen. Gelukkig vond ik de ideale oplossing: vouwfiets mee! </p>
<p>“En hoe moet dat dan in winkels, en als ik in lange rijen zou moeten staan voor treintickets?” Daar was de 'flipstick' het antwoord: een opvouwbaar krukje/wandelstok dat past in een schoudertasje. Met iets om op te leunen kan ik veel langer 'staan'. En als extra voordeel: met zo’n wandelstok toon je eenvoudig dat je slecht ter been bent, zonder dat je dat in alle talen hoeft te kunnen uitleggen.</p>
<p>"Hoe moet dat eigenlijk, als meisje alleen op de bonnefooi rondreizen door Oost-Europa en Rusland?” had ik me eerder al afgevraagd. “Hoe kan ik me veilig voelen?" Met enige tijdsinvestering was die hobbel genomen: ik leerde Russisch.</p>
<aside class="right"> Ik besloot te gaan met open blik: als het niet fijn was of fysiek te zwaar kon ik altijd nog terugkomen. Maar het lukte! </aside>
<p> Ik kon natuurlijk van tevoren niet inschatten of het ook echt ging lukken. Misschien zou het me te veel zijn, zouden mijn klachten verergeren. Dus ik besloot te gaan met open blik: als het niet fijn was of fysiek te zwaar kon ik altijd nog terugkomen. Maar het lukte! Met vouwfiets om niet te hoeven lopen en flipstick om niet te hoeven staan, reisde ik de wereld over.</p>
<p>17 landen en 9 maanden later kon ik terugkijken op een overweldigend bijzondere reis. Ik had zo onbeschrijfelijk veel meegemaakt. Met mijn vouwfiets reisde ik langs bergen en dalen, zeeën en woestijnen, door drukbevolkte steden, afgelegen dorpjes en in mijn eentje in de natuur. Ik had een kijkje genomen in het leven van Sloveense fabrieksarbeiders, jonge Kroaten, Bosnische oudgedienden, Russische oliemagnaten, Mongoolse nomaden, zwervers, filmmakers, karaokekampioenen, drugsdealers, orthodoxe nonnen – te veel om op te noemen. </p>
<p>Nog steeds kijk ik hier glunderend op terug. </p>
<p>Ik heb me door mijn angsten niet laten weerhouden om mijn dromen waar te maken.</p>
<h3>Vragen</h3>
<ul>
<li>Waar droom jij van?</li>
<li>Wat zou je eigenlijk graag willen doen, maar durf je niet?</li>
<li>Denk aan een persoon die je bewondert. Wat zou je van die persoon willen leren? Kun je vandaag al een stap zetten in die richting?</li>
</ul>
</description>
<pubDate>Sat, 30 Jan 2021 15:14:21 +0100</pubDate>
<guid isPermaLink="false">2d438a929a3202fbf0389fb0e1299ad0</guid>
</item>
</channel>
</rss>
